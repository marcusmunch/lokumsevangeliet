# 08W's Lokumsevangelium
Af U. Askham, S. Balle, S. Ehlers., T. Rosenkrands  
Digitaliseret ved M. Grünewald  
1\. udgave, 2015

## Redaktørens forord
Velkommen til dette indblik i humoren hos de håbefulde kommende studenter i det daværende 1Wf, og tak fordi du som læser vil tage med på denne rejse.

Lokumsevangeliet og højtlæsningen deraf har ved gentagne julefrokoster både under og efter gymnasietiden været et fast indslag og en begivenhed, der sender os alle tilbage til en helt anden tid, men alligevel lader os opleve det trods årenes gang.


Og årenes gang er lige netop grunden til nedfældningen af denne fantastiske historie og det gæve persongalleri, vi møder på vores rejse. Mere præcist er det ønsket om en digitaliseret nedfældning af historien, der har affødt dette dokument.


Der er under transskriptionen og digitaliseringen forsøgt at bevare så meget af den originale ordlyd som muligt; deraf vil nogle formuleringer og stavninger være forvirrende eller direkte forkerte, men det er i redaktionsmæssigt øjemed besluttet at lade fortællingen forblive så tæt på den oprindelige ordlyd som muligt. Layout og mere åbenlyse stavefejl er derfor også kun blevet rettet i tilfælde hvor det er i stor tvivl om det er i satirens navn eller ej.


Jeg vil afslutningsvis gerne takke – ud over forfatterne skal være selvsagt – udvalget, der har sat mig for at forevige historien, der startede med Søren Ehlers’ (nu Søren Strømme Ehlers) tilsyneladende ustoppelige forkølelse, men der altså nu har givet os den største saga siden det der mærkelige islandske langdrag af en godnathistorie, Sanne fik os til at læse. Og som selv undertegnede har glemt navnet på (hvis du kan huske det, så ti lige stille).

Med disse ord sagt, god læselyst!  
-Redaktør Marcus M. Grünewald
